\subsection{Componenti di una serie temporale}
In questo sottocapitolo ci soffermeremo a spiegare le componenti principali
che compongono una serie temporale per poterne analizzare l'andamento e/o
eventuali pattern ricorrenti.


Molte volte è utile suddividere una serie temporale in più diverse componenti
distinte per poterne analizzare singolarmente il loro comportamento e quindi successivamente
riuscire ad inferire sul generale andamento della serie. Possiamo quindi
pensare ad una serie temporale come un insieme di 3 componenti principali:
Trend (andamento/tendenza), Stagionalità e Residui (più comunemente detta Noise).

\subsubsection{Trend}
La componente di trend è un pattern nei dati che mostra che mostra il 
movimento (andamento) di una serie verso valori relativamente più alti o più bassi 
in un lungo periodo di tempo. In altre parole, il trend si osserva quando 
la serie temporale presenta una pendenza crescente o decrescente. 
La tendenza di solito si verifica per un certo periodo di tempo 
e poi scompare, non si ripete. Ad esempio, una nuova canzone, 
che diventa di tendenza per un po' di tempo e poi scompare. 
Non c'è alcuna possibilità che torni in tendenza~\cite{gg:trend}.


Il trend potrebbe essere:
\begin{itemize}
    \setlength\itemsep{-0.6em}
    \item \textbf{Uptrend}: L'analisi delle serie temporali mostra un andamento generale al rialzo, quindi si tratta di Uptrend.
    \item \textbf{Downtrend}: L'analisi delle serie temporali mostra un andamento al ribasso, quindi si tratta di un downtrend.
    \item \textbf{Trend orizzontale o stazionario}: Se non si osserva alcun pattern, si parla di trend orizzontale o stazionario.
\end{itemize}

Se pensiamo al trend come ad una retta, essa sarà la retta che meglio approssima i dati. Se 
la retta ha coefficiente angolare positivo allora essa mostrerà un andamento generale al rialzo,
se ha coefficiente angolare negativo allora essa mostrerà un andamento generale al ribasso, mentre se
avrà coefficiente angolare uguale a $0$ non si osserverà alcun pattern.
Ovviamente nella realtà non sempre una retta basta ad avere una buona approssimazione dei dati, quindi
esistono anche altri tipi di trend come il trend esponenziale.

Nella pratica dell'analisi delle serie temporali in python il trend viene stimato mediante 
l'utilizzo di una funzione chiamata \textit{moving average} (trattata in una sezione successiva).

\begin{esempio} [esempio pratico di trend]
    Consideriamo come serie temporale una serie la cui per ogni osservazione abbiamo
    la temperatura media giornaliera nella città di Beijing a partire 
    dal $01/01/2013$ al $01/01/2017$.

    \begin{figure}[H]
        \centering
        \includegraphics[width=\linewidth,height=4.7cm]{media_giornaliera_temp.png}
        \caption{Grafico della temperatura media giornaliera nella città di Beijing.}
        \label{fig:media_giornaliera_temp}
    \end{figure}

    Consideriamo ora un periodo di un anno ($365$ giorni) il trend avrà un grafico
    come il seguente

    \begin{figure}[H]
        \centering
        \includegraphics[width=\linewidth,height=4.7cm]{media_giornaliera_temp_trend.png}
        \caption{Trend della serie in figura~\ref{fig:media_giornaliera_temp}.}
        \label{fig:media_giornaliera_temp_trend}
    \end{figure}

    Come possiamo vedere dal grafico in figura~\ref{fig:media_giornaliera_temp_trend} 
    il trend viene stimato utilizzando la media dei precedenti $365$ giorni, ovviamente
    la scelta del periodo su cui stimare il trend influisce direttamente sul grafico. 

\end{esempio}


\subsubsection{Stagionalità}
La stagionalità è un aspetto cruciale dell'analisi delle serie temporali. 
Poiché le serie temporali sono indicizzate in avanti nel tempo, sono soggette a 
fluttuazioni stagionali. Ad esempio, ci aspettiamo che le vendite di gelati siano 
maggiori nei mesi estivi e minori in quelli invernali.

La stagionalità può manifestarsi in diversi intervalli di tempo, 
come giorni, settimane o mesi. La chiave per l'analisi delle serie temporali 
è capire come la stagionalità influisce sulle nostre serie~\cite{md:seasonality}.

In sintesi possiamo quindi pensare alla stagionalità come un pattern che si ripete ad 
intervalli/periodi specifici nel tempo.


\begin{esempio} [esempio pratico di stagionalità]

    Se consideriamo come serie temporale la stessa serie utilizzata 
    nell'esempio precedente del trend, quindi una serie la cui 
    ogni osservazione indica la temperatura media giornaliera  
    nella città di Beijing a partire dal $01/01/2013$ al $01/01/2017$

    \begin{figure}[H]
        \centering
        \includegraphics[width=\linewidth,height=4.7cm]{media_giornaliera_temp.png}
        \caption{Grafico della temperatura media giornaliera nella città di Beijing.}
        \label{fig:media_giornaliera_temp2}
    \end{figure}

    e consideriamo un periodo di un anno ($365$ giorni) la stagionalità avrà un grafico
    come il seguente

    \begin{figure}[H]
        \centering
        \includegraphics[width=\linewidth,height=4.7cm]{media_giornaliera_temp_stagionalità.png}
        \caption{Stagionalità del grafico in figura~\ref{fig:media_giornaliera_temp2}.}
        \label{fig:media_giornaliera_temp_stag}
    \end{figure}

    Il grafico in figura~\ref{fig:media_giornaliera_temp_stag} rappresenta la stagionalità
    della serie rappresentata in figura~\ref{fig:media_giornaliera_temp2}.
    Se guardiamo con occhio attento il grafico della stagionalità, possiamo notare come
    ad intervalli di un anno esso si ripeta, creando così il pattern stagionale.

\end{esempio}


\subsubsection{Residui}
La componente di residui, o più comunemente detta noise, può essere considerata come
la parte restante tra il trend e la stagionalità, quindi una sorta di errore.

Un metodo per poter capire meglio come rappresenta la componente di residui 
è considerare, ad esempio, una serie temporale con trend orizzontale e nessun pattern
stagionale, ed applicare la definizione di residui, quindi tutto quello che rimane
tolto il trend e la stagionalità.

\begin{esempio} [esempio pratico di stagionalità]

    Se consideriamo la serie temporale utilizzata negli esempi del trend
    e della stagionalità, la componente dei residui avrà un grafico come il seguente

    \begin{figure}[H]
        \centering
        \includegraphics[width=\linewidth,height=4cm]{media_giornaliera_temp_residui.png}
        \caption{Residui della media giornaliera delle temperature nella città di Beijing.}
    \end{figure}

\end{esempio}


\subsubsection{Decomposizione di una serie}
Esistono due modalità distinte per la decomposizione di
una serie temporale nelle sue 3 componenti principali. La prima modalità è detta
additiva in cui le componenti vengono semplicemente sommate, mentre la seconda
è detta moltiplicativa dove le componenti, come suggerisce il termine, 
vengono moltiplicate.

\paragraph{Decomposizione additiva} 
Una decomposizione additiva consiste nella
somma delle componenti. Se consideriamo una serie temporale ad un 
istante $t$ allora essa sarà composta da
\[ y_t = S_t + T_t + R_t \]
dove $y_t$ è l'osservazione, $S_t$ è la componente di stagionalità, 
$T_t$ è la componente di Trend ed $R_t$ è la componente dei residui, tutti
all'istante di tempo $t$.
\begin{figure}[H]
    \centering
    \includegraphics[width=0.6\linewidth]{additive_decomposition.jpg}
    \caption{Decomposizione additiva (escluso residui). [ref imag~\cite{md:seas_dec_imags}]}
    \label{fig:dec_serie_add}
\end{figure}


\paragraph{Decomposizione moltiplicativa} 
Una decomposizione moltiplicativa consiste nella
moltiplicazione delle componenti. Se consideriamo una serie temporale ad un 
istante $t$ allora essa sarà composta da
\[ y_t = S_t \times T_t \times R_t \]
dove $y_t$ è l'osservazione, $S_t$ è la componente di stagionalità, 
$T_t$ è la componente di Trend ed $R_t$ è la componente dei residui, tutti
all'istante di tempo $t$.
\begin{figure}[H]
    \centering
    \includegraphics[width=0.6\linewidth]{multiplicative_decomposition.jpg}
    \caption{Decomposizione moltiplicativa (escluso residui). [ref imag~\cite{md:seas_dec_imags}]}
    \label{fig:dec_serie_mul}
\end{figure}

\paragraph{Scelta della modalità di decomposizione}
La scelta della modalità di decomposizione di una serie temporale è importate poiché
la sua decomposizione potrebbe apparire insensata scelta la modalità sbagliata.
Una decomposizione additiva è principalmente appropriata se il magnitudo della 
stagionalità non varia con il livello della serie temporale mentre se, la variazione
della componente di stagionalità, appare proporzionale al livello della serie una modalità
moltiplicativa potrebbe essere più appropriata (per capire la seguente frase guarda le figure
~\ref{fig:dec_serie_add} e~\ref{fig:dec_serie_mul}).


\paragraph{Decomposizione in python}
Vediamo ora come poter decomporre una serie temporale utilizzando la funzione 
\texttt{seasonal\_decompose} fornita dalle funzionalità del pacchetto \texttt{statsmodels}.
\subparagraph*{Installazione del pacchetto}
\begin{minted}{bash}
    pip install statsmodels



\end{minted}

\subparagraph*{Snippet}
\begin{minted}{python3}
    # import del pacchetto 
    from statsmodels.tsa.seasonal import seasonal_decompose

    # periodo utilizzato per il calcolo di trend e stagionalità
    periodo = 365 

    # decomposizione della serie
    decomposition = seasonal_decompose(serie, period=periodo)

    trend   = decomposition.trend     # trend
    stag    = decomposition.seasonal  # stagionalità
    residui = decomposition.resid     # residui
\end{minted}